---
description: Maintenance
---

# تعمیرات

**تنظیمات تعمیرات**

تنظیمات این صفحه بسیار ساده است هنگامی که می خواهید در فروشگاه خود تغییری ایجاد کنید بدون اینکه مشتریان متوجه آن شوند بسیار کاربردی خواهد بود. برای مثال وقتی که می خواهید چندین محصول جدید را به طور همزمان اضافه کنید یا زمانی که می خواهید قالب را تغییر دهید و تست های مختلفی رو قبل از نمایش آن به عموم انجام دهید.

![](../../../.gitbook/assets/0%20%2868%29.png)

این صفحه فقط دارای سه گزینه است:

* **فعال کردن فروشگاه.** شما می توانید از این گزینه برای غیرفعال کردن موقت فروشگاه به عنوان مثال وقتی نیاز به انجام دادن تعمیرات در فروشگاه خود دارید استفاده کنید.

{% hint style="warning" %}
وب سرویس ها هم چنان فعال هستند، بنابراین داده های شما نیز در دسترس خواهند بود. اگر می خواهید وب سرویس ها را غیرفعال کنید، به صفحه " وب سرویس " از منوی " پارامترهای پیشرفته " بروید.
{% endhint %}

**IP تعمیرات.** IP تعمیرات این امکان را فراهم می کند تا برخی از افراد اجازه دسترسی به سایت شما را حتی در حالت غیرفعال نیز داشته باشند. به این معنی که شما مانع از دسترسی افراد به فروشگاهتان از طریق اینترنت می شوید اما برخی از افراد مانند تیم فروشگاهی شما یا خودتان هنوز هم می توانید به سایت فروشگاه دسترسی داشته باشید. برای پیدا کردن آدرس IP دستگاهی که با آن کار میکنید می توانید به این [لینک](http://www.whatismyip.com/) مراجعه کنید. با کلیک روی " افزودن IP من " می توانید تنها IP کامپیوترتان را اضافه کنید.

اگر می خواهید IP آدرسهای بیش تری را اضافه کنید، آنها را با " ," از هم جدا کنید.

* **متن سفارشی حالت تعمیرات.** در پرستاشاپ 1.7 می توانید پیام مورد نظر خود را در صفحه تعمیرات نشان دهید. به مشتریان خود اطلاع دهید که به چه دلیل فروشگاه شما در حالت تعمیرات هستید و از همه مهمتر اینکه چه زمانی دوباره فروشگاه تون رو فعال می کنید.

